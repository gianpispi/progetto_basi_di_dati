# Idea
L'idea è quella di creare il database di supporto ad un sito web (con alcune caratteristiche dei social network) per permettere ai ristoratori di gestire i menù del proprio ristorante. 
Più che mai, in questo momento, è necessaria la versione web del menù. Un'altra caratteristica di questo sito sarà la possibilità di avere sott'occhio gli allergeni di un piatto, dal momento che il numero di persone con allergie sta aumentando di anno in anno.

Il ristorante sarà in grado quindi di pubblicare un menù con molte più informazioni di quelle che ci sono normalmente. Verrà pubblicato nella pagina del ristorante, che conterrà una foto di copertina, il logo del ristorante, il numero di telefono, l'indirizzo e un eventuale link al sito web.
Nel menù ci sarà una sezione dedicata alle allergie, con l'elenco degli allergeni contenuti in un determinato piatto, e un badge che indica se il piatto è vegano o vegetariano. Ogni piatto avrà un nome e un prezzo, e potrà avere una immagine e una descrizione.

I clienti si potranno registrare al sito per avere una visione più personalizzata. Ogni utente potrà recensire un ristorante, se il ristorante accetta le recensioni. Gli utenti accederanno al sito tramite email e password, e allo stadio iniziale potranno aggiungere un'immagine profilo.

<span style="font-size: 10px;">© 2021 Gianpiero Spinelli.</span>